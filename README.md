### Mercati Energia
<!-- Immagine dei mercat settore Energia -->
![Image of Mercati](Mercati_Energia.png)


Termine
**Mercato Forward**
		
Categoria
**Mercati Finanziari**

Definizione
Mercato in cui le negoziazioni prevedono la consegna differita dell'attività oggetto di scambio, a un prezzo prestabilito all'atto della negoziazione stessa.

Approfondimento
Il mercato a termine viene anche definito mercato forward ed è caratterizzato dal fatto che all'atto della negoziazione gli operatori definiscono unicamente le caratteristiche del contratto (attività, scadenza, prezzo…), mentre _la liquidazione (consegna dell'attività scambiata e pagamento del relativo controvalore) avrà luogo ad una data futura, alla scadenza del contratto_.
Su tali mercati l'investitore ha la possibilità di fissare immediatamente le caratteristiche del contratto che intende negoziare, soprattutto il prezzo, per poi effettuare la consegna (dell'attività o del controvalore monetario) ad una data futura. Le transazioni relative ai **mercati a termine** possono _avvenire_ su *mercati regolamentati* oppure *fuori borsa (over the counter)*. I contratti a termine possono essere a **termine fermo (derivati simmetrici, futures, forwards, swaps)** quando alla _scadenza lo scambio avviene alle condizioni stabilite al momento della negoziazione_ o a **termine condizionato (derivati asimmetrici cioè opzioni)**, quando alla scadenza una delle parti (il compratore del contratto) ha la facoltà di decidere se dare esecuzione al contratto oppure no.


Termine
**Mercato Spot**
		
Categoria
**Mercati Finanziari**

Definizione
È il mercato nel quale lo _scambio dei prodotti trattati (merci, titoli, valute) avviene con liquidazione (consegna dei titoli e pagamento del controvalore) immediata (cioè con un differimento di pochi giorni)_.

Approfondimento
Il **mercato a pronti** è anche denominato **mercato spot** o **mercato cash** poiché la _liquidazione dei contratti di compravendita negoziati in ogni giornata è eseguita con un differimento molto breve (pochi giorni)_. Il differimento è comunque legato solo a ragioni tecniche (tempo richiesto per portare a termine il processo di liquidazione); _l'acquirente deve disporre del denaro e il venditore deve disporre degli strumenti negoziati il giorno stesso nel quale lo scambio è effettuato_. 
I sistemi di compensazione e liquidazione possono prevedere diverse modalità di liquidazione a pronti. Le modalità previste dal sistema italiano, sono essenzialmente due e vengono denominate "T+2" (quando la liquidazione dello scambio avviene il secondo giorno di borsa aperta successivo a quello di negoziazione) e "T+3" (quando la liquidazione dello scambio avviene il terzo giorno di borsa aperta successivo a quello di negoziazione). La liquidazione a **"T+2"** è utilizzata per i **titoli di Stato a breve termine (Buoni Ordinari del Tesoro)**; per tutti gli altri strumenti la liquidazione avviene "T+3".


Termine
**Mercato Organizzato**		
Categoria
**Mercati Finanziari**

Definizione
Mercato mobiliare disciplinato da uno specifico regolamento formale.
Approfondimento
In ambito economico-finanziario i mercati sono istituzioni caratterizzate dalla presenza di due o più soggetti (operatori) che si scambiano valori mobiliari (strumenti) secondo determinate modalità (regole). La teoria economica assegna a tali istituzioni il compito di facilitare gli scambi sotto diversi punti di vista.
Il mercato organizzato è, nella maggior parte dei casi, gestito da una apposta società (spesso a fini di lucro) che istituisce un regolamento nel quale vengono dettate appunto le regole di funzionamento del mercato stesso, gli strumenti ed i soggetti ammessi alle negoziazioni e le modalità stesse di negoziazione.
I mercati organizzati possono assumere diverse configurazioni in base alla tipologia di soggetti partecipanti, alle modalità con cui essi interagiscono, al tipo di strumenti scambiati, alle modalità di conclusione dei contratti e alla presenza o meno di una regolamentazione riconosciuta dalle Autorità di Vigilanza.
Di norma, i mercati organizzati offrono una liquidità degli strumenti trattati superiore rispetto agli altri mercati.
Ultimo Aggiornamento: 17 gennaio 2011 - 07:17

Esempio
La Borsa Italiana è un esempio di mercato organizzato; Borsa Italiana S.p.A. è la Società di Gestione che gestisce il mercato nel suo complesso ed i vari segmenti in cui esso risulta suddiviso. Borsa Italiana S.p.A. emana il regolamento, per ognuno dei mercati gestiti, che dovrà essere poi approvato dalla Consob.


Termine
**Mercato Over the Counter**		
Categoria
**Mercati Finanziari**

Definizione
Mercato mobiliare non soggetto ad alcuna regolamentazione specifica relativa all’organizzazione e al funzionamento del mercato stesso.
Link Utili
http://www.consob.it
Approfondimento
Un Mercato Mobiliare non Regolamentato (Over the Counter, OTC) è un luogo, fisico o virtuale, in cui gli operatori si incontrano al fine di collocare, scambiare o rimborsare valori mobiliari. L'assenza di regolamentazione riguarda il fatto che il funzionamento di tale mercato, i titoli e gli operatori ammessi non sono assoggettati alla disciplina specifica e alla autorizzazione delle Autorità di Vigilanza in materia di Mercati Regolamentati e non sono iscritti nell'apposito albo. Le modalità di contrattazione non sono standardizzate ed è possibile stipulare contratti "atipici". In generale i titoli trattati in un mercato OTC sono meno liquidi rispetto a quelli trattati sui mercati ufficiali. In Italia i mercati OTC assumono la configurazione di Sistemi di Scambi Organizzati (SSO).
Tuttavia, per quanto riguarda gli OTC basati in Italia, la CONSOB può richiedere agli organizzatori, agli emittenti e agli operatori dati, notizie e documenti sugli scambi organizzati di strumenti finanziari (artt. 78 e 79 del TUF D.Lgs. 58/1998). La CONSOB gestisce l'elenco dei Sistemi di Scambi Organizzati


Termine
**Mercato Fisico**		
Categoria
**Mercati Finanziari**

Definizione
Mercato nel quale le contrattazioni degli strumenti finanziari avvengono mediante l'incontro fisico (nel medesimo luogo e nel medesimo istante) di acquirenti e venditori.
Approfondimento
Nei mercati fisici gli acquirenti e i venditori per effettuare uno scambio devono incontrarsi ed esporre le loro intenzioni negoziali. I mercati fisici possono essere sia mercati di dealer (quote driven) sia organizzati sia in forma di asta (borse alle grida). Nei mercati fisici di dealer i rappresentanti degli investitori (broker) si rivolgono ai dealer chiedeno loro a quale prezzo sono disposti ad acquistare (prezzo denaro o bid) e a quale prezzo sono disposti a vendere (prezzo lettera o ask) una determinanta quantità di titoli; successivamente il broker annuncia se di dichiara acquirente o venditore ai prezzi esposti dal dealer. I mercati fisici ad asta sono caratterizzati dal fatto che acquirenti e venditori di un determinato titolo "gridano" le loro intenzioni contrattuali per renderle note a tutti gli operatori presenti. In genere tale mercato funziona in forma di asta (a chiamata) per cui esiste un banditore che ha il compito di raccogliere le proposte in acquisto (denaro) e in vendita (lettera) giungendo, alla fine, alla determinazione di un unico prezzo al quale eseguire gli scambi (fixing). Il vantaggio di questo mercato è quello tipico dei mercati ad asta a chiamata, ossia il fatto che essendovi un unico fixing, il prezzo che scaturisce incorpora tutte le informazioni presenti sul mercato stesso. Il principale svantaggio deriva dal fatto che gli operatori, per poter scambiare, devono inevitabilmente essere presenti.


Termine
**Future**		
Categoria
**Strumenti Finanziari Derivati**

Definizione
Contratto a termine standardizzato con il quale le parti si impegnano a scambiare una certa attività (finanziaria o reale) a un prezzo prefissato e con liquidazione differita a una data futura.
Approfondimento
Il future è un contratto derivato negoziato su mercati regolamentati mediante il quale acquirente e venditore si impegnano a scambiarsi una determinata quantità di una certa attività finanziaria o reale (detta attività sottostante o underlying asset) a un prezzo prefissato e con liquidazione differita a una data futura prestabilita. È un contratto simmetrico in quanto entrambi i contraenti sono obbligati a effettuare una prestazione a scadenza.
L'operatore che acquista il future (che si impegna, cioè, ad acquistare a scadenza il sottostante) assume una posizione lunga (long), mentre l'operatore che vende il future assume una posizione corta (short).
Nella maggior parte dei casi i future non si concludono con la consegna fisica del bene sottostante, infatti gli operatori preferiscono "chiudere" le posizioni aperte rivendendo un contratto future precedentemente acquistato o acquistando il contratto future precedentemente venduto; ciò consente di risparmiare sui costi di consegna. Al contrario, se il future giunge a scadenza, potrà essere liquidato per cash settlement (calcolandone il controvalore monetario) oppure potrà avvenire la consegna fisica dell'attività sottostante. In quest'ultimo caso l'esatta quantità e qualità dei beni consegnabili sono fissate dal mercato in cui tale contratto viene scambiato.
L'attività sottostante (underlying asset) di un future può essere un'azione, un'obbligazione, un tasso di interesse a lungo termine, un tasso a breve, una valuta, un indice azionario o una merce (commodity).
La dimensione del contratto definisce l'ammontare che il venditore dovrà consegnare al compratore per ogni contratto stipulato.
In Italia i future sono negoziati sul mercato IDEM. Esistono tre tipi di contratti: S&P/Mib Futures (contratto future scritto sull'indice S&P/Mib, ogni punto indice vale € 5), Mini S&P/Mib (analogo al precedente, ma con un valore di € 1 per ciascun punto indice), Single Stock Futures (future scritti su titoli azionari).
Al fine di ridurre i rischi di insolvenza, la Clearing House (che in Italia è la Cassa di Compensazione e Garanzia) obbliga i contraenti a liquidare quotidianamente le posizioni aperte in future attraverso il meccanismo del marking-to-market. 
I future possono essere negoziati con tre finalità: copertura, speculazione e arbitraggio.
Il prezzo future teorico di un titolo S che paga un dividend yield pari a q può essere calcolato mediante la seguente relazione:



dove r rappresenta il tasso di interesse privo di rischio corrispondente alla scadenza del future T, mentre S(0) rappresenta il prezzo spot (attuale) dell'attività sottostante.

Nel caso di un future scritto su valute (currency future) il prezzo teorico è dato da:



dove r(f) rappresenta il tasso estero privo di rischio ed S(0) il tasso di cambio spot.







